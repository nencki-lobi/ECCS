Karolina spogląda za okno. Z nieba leje się żar. W ubiegłym miesiącu w jej okolicy nie spadła nawet kropla deszczu. “Z powodu suszy może zabraknąć jedzenia dla nas wszystkich”, myśli Karolina.			ANX1
Rafał zauważył, że tegoroczna wiosna była wyraźnie inna od poprzednich. Było gorąco, sucho i zupełnie nie słyszało się bzyczenia owadów w parku. Rafał przeczytał, że to skutki zmiany klimatu i że wraz z wymieraniem owadów mogą pojawić się problemy w dostępności zapylanych przez nie zbóż.			ANX2
Tomasz przeczytał w internecie, że tempo wymierania gatunków współcześnie jest oceniane na 100 razy szybsze niż naturalne. Według niektórych naukowców warunkiem przetrwania gatunku ludzkiego jest podjęcie zdecydowanych kroków na przestrzeni 20-30 lat.			ANX3
Spacerując po parku Paulina zauważyła, że wiele drzew usycha i choruje. Paulina wie, że jeśli w wyniku zmiany klimatu zniknie więcej drzew, będzie nam jeszcze trudniej żyć w trakcie upałów. Wyobraża sobie, że w okolicy nie będzie nawet jednego drzewa, by schronić się w jego cieniu.			ANX4
W miejscowości Piotra wichury zniszczyły kilkanaście budynków i powaliły wiele drzew. Piotr myśli o tym, że w wyniku zmiany klimatu takie zjawiska - niszczące infrastrukturę i zagrażające życiu ludzi - będą coraz częstsze.			ANX5
Dom Barbary został porwany przez wodę podczas powodzi błyskawicznej. Barbara jest jedną z osób, która w wyniku powodzi straciła cały dobytek życia. Choć życzliwi ludzie zaoferowali jej, by tymczasowo zatrzymała się u nich, wszyscy w okolicy obawiają się, że przez zmianę klimatu tego rodzaju sytuacje będą coraz częstsze. Dom, w którym zatrzymała się Barbara także znajduje się na terenie zalewowym.			ANX6
Ola zajmuje się badaniem oceanów. Ostatnio musiała upewnić się, czy nie pomyliła się w obliczeniach - wskazywały one, że topniejący arktyczny lód spowoduje zalanie terenów, na których mieszka kilkadziesiąt milionów ludzi. Niestety, przeprowadzone przez nią obliczenia są poprawne.			ANX7
Z powodu tegorocznej suszy pożary w pobliskim parku narodowym zagrażają bezpieczeństwu mieszkańców trzech pobliskich miejscowości. W jednej z nich, na skraju lasu, mieszkają dziadkowie Roberta. Robert często nie może spać, myśląc o niebezpieczeństwie grożącym jego dziadkom.			ANX8
Malwina wzdrygnęła się, czytając ulotkę, w której było napisane “Ludzie, którzy będą mieszkać w Twoim kraju za kilkadziesiąt lat, będą zmagać się z okrutnymi falami upałów i innymi niebezpiecznymi zjawiskami pogodowymi. Wśród nich mogą znaleźć się Twoi bliscy i przyjaciele.”			ANX9
Kasia przeczytała, że z powodu zmiany klimatu za kilkadziesiąt lat ludzkość może stanąć przed koniecznością walki o wodę i inne kurczące się zasoby naturalne. Trudno jej to sobie wyobrazić, zwłaszcza kiedy myśli o tym, że jej młodsza siostra miałaby tego doświadczyć. Kasia zastanawia się, czy jest coś, co mogłaby zrobić, by zadbać o przyszłość swojej siostry.			ANX10
Ignacy, jak co dzień, obudził się, włączył radio i poszedł do kuchni nastawić wodę na herbatę. Z kranu nie poleciała jednak woda. W radiu usłyszał, że z powodu suszy wywołanej zmianą klimatu w mieście zabrakło wody i nikt nie wie, jak długo trwać będą przerwy w dostawie wody. Ignacy zupełnie nie wie, skąd ma wziąć wodę na najbliższe dni.			ANX11
Natalia pracuje w przedszkolu. Kiedy prowadzi zajęcia o porach roku dzieci wypytują ją, dlaczego zima, którą znają, nie przypomina śnieżnej zimy z obrazków w książeczkach. Natalia myśli wtedy o przyszłości swoich podopiecznych i o tym, jak zmiana klimatu wpłynie na ich życie.			ANX12
Ewa i Wojtek mają wątpliwości, czy powinni mieć dziecko. Oboje dużo czytali na temat zmiany klimatu i tego, jak trudno będzie się żyło przyszłym pokoleniom. Ewa uważa, że to nieetyczne narażać dziecko na tak trudne życie. Wojtek zaś obawia się, czy to dobra decyzja w obliczu przeludnienia Ziemi.			ANX13
Artur sądził, że zmiana klimatu będzie problemem, który dotknie ludzi w odległej przyszłości. Kiedy dowiedział się, że braki wody, których doświadczał w ubiegłych miesiącach, są spowodowane zmianą klimatu, zaczął więcej czytać o tym zjawisku.			ANX14
Bogdan rozmawia z córką o ich planach wakacyjnych. Chciałby pokazać jej rafy koralowe, ponieważ wkrótce znikną one zupełnie przez zmianę klimatu. Ta zwykła rozmowa powoduje, że Bogdan zaczyna niepokoić się o przyszłość swojej córki. Ma świadomość tego, że jego córka odczuje negatywne skutki zmiany klimatu na własnej skórze.			ANX15
Marian obawia się, że migracje spowodowane zmianą klimatu przybiorą na sile. Raporty naukowe mówią, że nawet miliard osób może być zmuszonych do opuszczenia swojego dotychczasowego miejsca zamieszkania. Migracje na taką skalę mogą być źródłem cierpienia i konfliktów na niespotykaną dotąd skalę.			ANX16
Kiedy Jadwiga dowiedziała się, że przez zmianę klimatu jej rodzinna miejscowość zostanie zalana przez morze, zaczęła usilnie namawiać rodziców na przeprowadzkę. Nikt jednak nie chce kupić domu jej rodziców, ponieważ działka za kilkanaście lat znajdzie się pod wodą.			ANX17
Janek potrzebuje ubezpieczyć swój dom. Właśnie dowiedział się, ile będzie go kosztować ubezpieczenie domu od skutków katastrof naturalnych i wciąż nie może w to uwierzyć. Ubezpieczyciel poinformował go, że koszty wzrosły, ponieważ przez zmianę klimatu gwałtowne zjawiska pogodowe są bardziej prawdopodobne. To dało Jankowi dużo do myślenia.			ANX18
Julia dowiaduje się, że pomimo kolejnych międzynarodowych konferencji klimatycznych i ciągłego nagłaśniania kwestii zmiany klimatu w mediach, światowe emisje gazów cieplarnianych nadal rosną. Dochodzi do wniosku, że osiągnięcie niektórych spośród celów klimatycznych wydaje się właściwie niemożliwe.			ANX19
Bartek dowiedział się, że do tej pory zmiana klimatu postępowała dość łagodnie, bo większość nadmiarowego ciepła była pochłaniania przez oceany. Obecnie jednak woda oceaniczna nie jest w stanie wchłonąć więcej ciepła, więc zmiany w środowisku naturalnym staną się coraz bardziej dotkliwe i zauważalne.			ANX20
Darek rozmyśla o swoim ostatnim śnie i na samą myśl przechodzi go dreszcz. Przypomina sobie tłumy uchodźców idących zakurzoną drogą pośród wyschniętych pól. Ostatnio co jakiś czas nachodzą go ponure myśli, że przez zmianę klimatu on także będzie musiał opuścić dom rodzinny, w którym spędził całe swoje życie.			ANX21
Elwira po cichu zagląda do pokoju swojego męża, Janusza. Janusz ma chore serce i bardzo źle znosi fale upałów. Elwira często przerywa swoje obowiązki, żeby sprawdzić, czy jej mąż nie zasłabł. Za każdym razem, gdy wychodzi na zakupy, wyobraża sobie, co może stać się jej mężowi pod jej nieobecność.			ANX22
Agnieszka i Ania spacerują nad brzegiem rzeki w upalny dzień. Choć to najchłodniejsze miejsce w okolicy, poziom wody jest wyraźnie niższy niż jeszcze kilka tygodni temu. W pewnym momencie Ania szeroko otwiera oczy i łapie Agnieszkę za rękę. Agnieszka zauważa, że przy brzegu unoszą się ciała martwych ryb.			ANX23
Oliwia odpoczywa na kanapie, przeglądając internet w telefonie. Wyświetla się jej reklama, która przypomina jej o zmianie klimatu. Zazwyczaj Oliwia przewija takie reklamy, bo myśli, że zmiana klimatu jest odległa i nierealna. “Globalna pandemia też wydawała się na początku nierealna”, pomyślała tym razem.			ANX24
Tomek słucha podcastu, relaksując się w kąpieli. Mimo ciepła wody, przechodzi go dreszcz, kiedy słyszy wiadomość, że jego kraj jest jednym z najgorzej przygotowanych na konsekwencje zmiany klimatu krajów w regionie. Zmiany w infrastrukturze, które miałyby zostać wprowadzone w najbliższych latach, wydają mu się niemożliwe do osiągnięcia w tak krótkim czasie.			ANX25
Renata i Karol w tym roku kolejny raz muszą pozyskiwać wodę pitną z beczkowozów w trakcie letnich upałów. Coraz poważniej myślą o tym, by sprzedać dom i przeprowadzić się w miejsce, gdzie wody nie trzeba będzie tak bardzo oszczędzać. Przecież woda do picia to podstawa.			ANX26
Ula i Iwona rozmawiają szczerze o swoich wątpliwościach dotyczących posiadania dzieci. Ula mówi, że poważnie zastanawia się, czy to rozsądny pomysł. Iwona przyznaje, że zastanawia się, czy ich dzieciom dane będzie dożyć szczęśliwej i spokojnej starości ze względu na zmieniający się klimat.			ANX27
Igor i Maciek oglądają program przyrodniczy o zmianie klimatu. Igor czuje rosnącą gulę w gardle, kiedy na ekranie pokazuje się wizualizacja poziomu mórz i oceanów za kilkadziesiąt lat. Zerka na Maćka i widzi jego stężałą twarz. Igor rozumie jego reakcję. Według prognoz naukowców rodzinna miejscowość Maćka zniknie pod powierzchnią wody.			ANX28
Marcie zależy na tym, żeby przygotowywać zdrowe posiłki dla siebie i swojej rodziny. Jednak przez suszę ceny owoców i warzyw w jej kraju rosną jak szalone, więc Marta zmuszona jest wybierać tańsze produkty. Marta myśli o tym, co zrobić, jeżeli w przyszłości zdrowa żywność będzie jeszcze mniej dostępna.			ANX29
Tomek i Bartek są zapalonymi narciarzami. Ostatniej zimy wrócili wcześniej z wyjazdu na narty, ponieważ władze ostrzegały przed niebezpieczeństwem osunięcia się topniejącego lodowca. Zaledwie kilka dni później usłyszeli w telewizji, że fragment lodowca rzeczywiście się odczepił, wiele osób zginęło pod pokrywą śnieżną. “Mało brakowało, a mogło spotkać to nas.”, pomyślał Tomek.			ANX30
Agata ogląda program telewizyjny o zmianie klimatu. Agacie nie podoba się to co widzi i uważa, że program przedstawia nieprawdziwe informacje. “W Polsce się paliło węglem i nigdy nie było smogu, dopiero teraz wymyślili sobie ten smog”, myśli Agata.			ANG1
Rodzice Diany latają samolotem na krótkie wypady do europejskich stolic kilkanaście razy w roku. Ostatnio Diana zwróciła im uwagę, że ich styl podróżowania przyczynia się do emisji ogromnej ilości gazów cieplarnianych, ale oni nie potraktowali tej uwagi poważnie. Zirytowana Diana oznajmiła, że nie zamierza utrzymywać kontaktu z osobami, które nie biorą pod uwagę swojego wpływu na klimat.			ANG2
Pewien polityk bagatelizował informację o zagrożeniu suszą, spowodowaną zmianą klimatu. Kiedy mieszkańcom miasta nagle zabrakło wody, wyjechał z miasta do swojej letniej rezydencji nad jeziorem, żeby uniknąć spotkania z dziennikarzami.			ANG3
Rząd Twojego państwa nie zamierza zrezygnować z importu paliw kopalnych z kraju, który zaatakował właśnie sąsiednie państwo. Mimo sprzeciwu obywateli, Twoje państwo corocznie płaci ogromne pieniądze, które następnie przeznaczane są na prowadzenie wojny.			ANG4
Po wielu miesiącach starań w urzędzie gminy, grupie studentów udało się doprowadzić do likwidacji nielegalnego wysypiska śmieci, które było źródłem metanu, groźnego gazu przyczyniającego się do zmiany klimatu. Wczoraj w tym samym miejscu znowu zaobserwowano nową hałdę odpadów komunalnych i budowlanych. Rozczarowani studenci walczą o zainstalowanie w miejscu wysypiska kamery, która pomogłaby ująć sprawcę.			ANG5
Pewna korporacja zamówiła opracowanie raportu na temat swojego wpływu na środowisko. Ponieważ wyniki raportu okazały się dla korporacji niekorzystne, zarząd postanowił je ukryć. Pracownikom zabroniono ujawniania informacji na ten temat.			ANG6
Redakcja tygodnika dowiedziała się o nowym, głośnym badaniu, dowodzącym tego, że spalanie węgla ma znacznie bardziej niekorzystny wpływ na środowisko niż do tej pory sądzono. Ponieważ jednak sponsorem tygodnika jest jeden z głównych koncernów energetycznych w kraju, dziennikarze pracujący dla tygodnika otrzymali zakaz publikowania doniesień na ten temat.			ANG7
Pewien znany celebryta w swoim ostatnim wywiadzie dla mediów skrytykował ludzi korzystających z foliowych toreb na zakupy. Ten sam celebryta podróżuje prywatnym samolotem kilka razy w tygodniu i inwestuje w wydobycie ropy naftowej.			ANG8
Franek raz w tygodniu chodzi do dużego supermarketu sieciowego, w którym kupuje artykuły spożywcze. Za każdym razem prosi kasjera o nowe plastikowe torby na zakupy. Po powrocie do domu od razu, odruchowo wyrzuca je do śmieci.			ANG9
Dorota i Kasia wyglądają przez okno podczas pewnego zimowego wieczoru. Właśnie zaczął padać śnieg i na dworze zaczęło robić się biało. Dorota mówi, że ma wątpliwości, czy zmiana klimatu dzieje się naprawdę. Kasia zgadza się z nią i mówi, że jej zdaniem ocieplenie klimatu to jedna wielka bujda, a pogoda zawsze była kapryśna.			ANG10
Wujek Magdy twierdzi, że zmiana klimatu jest zmyślonym problemem i pretekstem do podwyższania cen energii. Kiedy Magda próbuje przekonać wujka o powadze sytuacji, wujek zarzuca jej, że za dużo czasu traci na czytaniu bzdur w internecie i dała się zmanipulować mediom społecznościowym.			ANG11
Alicja jest szefową dużego przedsiębiorstwa produkującego stal. Miała szansę otrzymać fundusze na wprowadzenie ekologicznych rozwiązań do swojego przedsiębiorstwa, ale po dokonaniu kalkulacji zrezygnowała ze składania wniosku o dotację. Stwierdziła, że nie opłaca jej się dokonywać tego rodzaju inwestycji, nawet jeśli wpływ jej firmy na środowisko rzeczywiście miałby się zmniejszyć.			ANG12
W rozmowie ze znajomymi Jurek opowiada, że zamożni członkowie społeczeństwa emitują nieporównywalnie więcej gazów cieplarnianych niż reszta ludzkości. Jego zdaniem katastrofalne skutki zmian klimatu dotkną jednak najmocniej najuboższych i najsłabiej do tego przygotowanych ludzi. Znajomi obracają to w żart i szybko zmieniają temat na przyjemniejszy.			ANG13
Elitarna organizacja skupiająca najbogatszych ludzi świata prowadzi kampanię edukacyjną dla społeczeństwa w kraju dotkniętym pierwszymi skutkami zmiany klimatu. W kampanii doradza się ubogim ludziom, jak żyć oszczędniej, ograniczając zużycie wody i energii w gospodarstwie domowym.			ANG14
W wyniku zmiany klimatu w lokalnych lasach wymiera pewien gatunek sosny. Zamiast posadzić drzewa lepiej przystosowane do suchego, gorącego klimatu, władze państwowe sadzą wciąż ten sam gatunek sosny, ponieważ podpisały korzystną dla siebie umowę z dostawcą sadzonek.			ANG15
Grupa polityków i przedsiębiorców spotyka się na bankiecie w Paryżu, aby porozmawiać o wspólnym działaniu na rzecz klimatu. Efektem spotkania jest plan promocji papierowych słomek do picia napojów w szkołach w całym regionie. Politycy i przedsiębiorcy uważają, że taka akcja spotka się z dobrym odbiorem społecznym.			ANG16
Rada miasta decyduje, na co wydać pieniądze z budżetu przeznaczone na rozwój transportu. Mogą zdecydować się na budowę sieci ścieżek rowerowych lub poszerzenie głównej drogi w mieście o dodatkowy pas. W głosowaniu radni wybierają poszerzenie drogi o kolejny pas.			ANG17
Pewna firma wydobywająca ropę chciałaby być przychylniej postrzegana przez opinię publiczną. Emituje zatem spot reklamowy, w którym pokazuje spokojnie przechadzającego się po łące niedźwiedzia. Na koniec spotu firma informuje, że jest przyjazna środowisku, ponieważ wydobywa ropę w zimie, kiedy niedźwiedzie śpią.			ANG18
Dominika przewraca się z boku na bok, nie mogąc zasnąć w nieznośnym upale. Przez zmianę klimatu i betonowanie miast nawet w środku nocy temperatura przekracza 30 stopni. Dominika rozmyśla o tym, że żaden z lokalnych polityków nie przejmuje się sytuacją zwykłych ludzi, których nie stać na wyposażenie mieszkania w klimatyzację.			ANG19
Adam jest senatorem, a jego żona jest zatrudniona w spółce skarbu państwa, która odpowiada za duże zanieczyszczenie środowiska. Adam blokuje wsparcie finansowe na działania dla klimatu z uwagi na interesy finansowe swojej żony.			ANG20
Rządy wielu państw od kilkudziesięciu lat dysponowały informacjami o tym, jak będzie wyglądać sytuacja klimatyczna na świecie, jeśli emisje gazów cieplarnianych się nie zmniejszą. Mimo to krótkoterminowe interesy najbogatszych ludzi były ważniejsze niż dobro przyszłych pokoleń.			ANG21
Marzena pracuje w urzędzie, w którym nie ma klimatyzacji. W jej mieście panuje nieznośny upał, Marzenę od rana boli głowa. Nie ma cierpliwości do petentów, którzy przychodzą do urzędu załatwić swoje sprawy. W pewnym momencie Marzena wstaje z krzesła za szybko i mdleje.			ANG22
Olek i Rafał stoją w korku. Jest upał, a nad jezdnią faluje rozgrzane powietrze. Mimo, że wszystkie samochody stoją od kilkunastu minut, żaden kierowca nie gasi silnika, bo wszyscy korzystają z klimatyzacji. Olek burczy pod nosem: “Co za idioci wycieli drzewa przy tej alei! W cieniu byłoby chłodniej i nie trzeba byłoby tak marnować paliwa”.			ANG23
Lena czyta dzieciom książkę o małej reporterce. W książce jest napisane, że po oceanie pływają sterty śmieci. Kiedy dzieci wreszcie usnęły, Lena sięga po swój smartfon, żeby sprawdzić, czy to prawda. Dowiaduje się, że Wielka Pacyficzna Wyspa Śmieci ma 1,6 mln kilometrów kwadratowych.			ANG24
Julia jest bardzo zamożną osobą i lubi często zmieniać garderobę. Odkąd odkryła stronę internetową z bardzo tanimi ubraniami, co tydzień zamawia 20-30 sztuk odzieży. Nie wszystkie na nią pasują, więc wyrzuca je prosto do śmieci. Julia myśli, że to żadna strata, bo ubrania były śmiesznie tanie.			ANG25
Organizacja sprzeciwiająca się wykorzystaniu energii atomowej od wielu lat starała się wpłynąć na politykę państwa. Prezes organizacji ogłasza, że tym roku mają powód do świętowania - rząd oficjalnie wycofał się z inwestycji w energię atomową i zaoszczędzone fundusze przesunął na inwestycje w energetykę opartą na węglu i ropie naftowej.			ANG26
Zbyszek jest właścicielem ubojni bydła. Denerwuje się, ponieważ państwo wycofuje się ze wspierania przemysłu mięsnego. “Jak mam teraz utrzymać rentowność mojego przedsiębiorstwa?”, głowi się Zbyszek. “Wszystko przez tą głupią modę na wegetarianizm. Ludzie jedli mięso od zarania dziejów i jakoś żadna katastrofa klimatyczna dotąd nie nastąpiła!”.			ANG27
Grzegorz bardzo ucieszył się, kiedy rząd obniżył normy jakości węgla. Dzięki temu będzie mógł taniej ogrzać swój dom. Z powodu wysokich cen węgla był już gotów skorzystać z kredytu na zamontowanie pompy ciepła, ale zrezygnował zaraz po tym, jak węgiel stał się tańszy, niż odnawialne źródła energii.			ANG28
Ela i Paweł zachorowali na anginę w tym samym czasie. Leżą w swoich domach z gorączką w nieznośnym upale. Ela pisze do Pawła: “W tym klimacie nie da się chorować. Dłużej tego nie wytrzymam”. Paweł radzi jej, żeby piła dużo płynów, bo w takich warunkach bardzo łatwo się odwodnić.			ANG29
Filip spędza dużo czasu, przeglądając media społecznościowe. Właśnie wyświetliło mu się zdjęcie jednego z najbogatszych ludzi na świecie. Zadowolony miliarder przytula koalę na tle swojego prywatnego samolotu. Pod postem znajduje się napis: “Wystarczy, że każdy z nas zrobi drobną rzecz, by pomóc naszej planecie”.			ANG30
W ubiegłym miesiącu w kraju Adama nie spadła nawet kropla deszczu. Adam od wielu lat pracuje nad upowszechnianiem wiedzy o zbożach odpornych na suszę. Dzięki działaniom osób takich, jak Adam, wielu ludzi nie będzie musiało mierzyć się z niedoborami jedzenia w zmieniającym się klimacie.			HOP1
Po opublikowaniu przez międzynarodową organizację raportu o zmianie klimatu, rząd postanowił radykalnie zmienić budżet na najbliższe lata. Nakłady na transformację energetyczną zostaną zwiększone kilkukrotnie. Według obliczeń naukowców, dzięki tym działaniom państwo osiągnie neutralność klimatyczną w ciągu 10 lat.			HOP2
Weronika przeczytała ostatnio, że w jej kraju z roku na rok coraz więcej ludzi ogranicza spożycie mięsa. Weronika wie, że hodowla zwierząt w dużym stopniu przyczynia się do zmiany klimatu, dlatego zmiana nawyków żywieniowych na tak dużą skalę jest dobrą wiadomością.			HOP3
Dzięki szybkiemu i skoordynowanemu działaniu rządów udało się zakazać stosowania substancji, które niszczyły warstwę ozonową naszej atmosfery. Po pewnym czasie zaobserwowano, że warstwa ozonu odbudowuje się. To pokazuje, że ludzkość jest zdolna do skutecznego działania wobec katastrof ekologicznych.			HOP4
Dzięki naciskowi lokalnej społeczności, w Twojej okolicy udało się uzyskać zgodę władz na budowę elektrowni opartej o odnawialne źródła energii w miejscu dawnej elektrowni węglowej. Działania te przyczynią się do ograniczania negatywnych skutków zmiany klimatu.			HOP5
Mimo, że władze wielu państw w dalszym ciągu nie podejmują działań w kierunku ograniczenia emisji gazów cieplarnianych, obecnie coraz trudniej jest przejść obojętnie obok problemu zmiany klimatu. Obecność tego tematu w mediach zmusza polityków do zajmowania się tą kwestią. Dzięki temu mamy szansę na powstrzymanie najgorszych skutków zmiany klimatu.			HOP6
Pewne państwo od zeszłego roku pochłania więcej dwutlenku węgla, niż go produkuje. Mimo wielu radykalnych zmian i wprowadzonych ograniczeń, mieszkańcy raportują coraz wyższą jakość życia. Pokazuje to, że systemowe rozwiązania są skuteczne w walce ze zmianą klimatu.			HOP7
Paweł jest urzędnikiem odpowiedzialnym za wprowadzenie lokalnego podatku od emisji gazów cieplarnianych. Kiedy zobaczył podsumowanie wpływów z podatku, bardzo się ucieszył. Władze miasta będą mogły zainwestować teraz w nasadzenia i ochronę drzew, które pozwolą ograniczyć skutki zmiany klimatu.			HOP8
Alicja przeczytała artykuł naukowy o tym, że wysiłek wkładany w segregację odpadów się opłaca. Dzięki recyklingowi i powtórnemu wykorzystaniu surowców w produkcji redukujemy ilość dwutlenku węgla emitowanego do atmosfery i możemy mieć realny wpływ na ograniczenie zmiany klimatu.			HOP9
Magdalena widzi grupę aktywistów klimatycznych. Aktywiści wiwatują, ponieważ udało im się przekonać lokalny urząd do wprowadzenia zakazu używania węgla i innych paliw kopalnych w budynkach komunalnych. Magdalena uśmiecha się do nich, bo jest dumna z tego, że młodzi ludzie troszczą się o świat, w którym będą żyły jej wnuki.			HOP10
Gosia obejrzała inspirujący wykład o możliwych rozwiązaniach dla kwestii zmiany klimatu. Publikuje o nim post w mediach społecznościowych i wysyła nagranie wykładu do swoich przyjaciół. Gosia myślała, że w jej otoczeniu mało kto interesuje się klimatem, ale okazuje się, że post został wyświetlony i skomentowany przez setki ludzi.			HOP11
Roman, właściciel restauracji, postanowił ostatnio zmienić menu w swoim lokalu. Zaobserwował, że coraz więcej ludzi zamawia dania wegetariańskie i wegańskie. Roman z chęcią wprowadzi więcej roślinnych dań do karty, ponieważ wie, że ograniczenie spożycia mięsa ma korzystny wpływ na środowisko.			HOP12
Weronika kieruje autobusem miejskim. Ostatnio miała okazję prowadzić autobus elektryczny i bardzo jej się to spodobało. Teraz namawia swoich współpracowników, aby wspólnie zawnioskować o wprowadzenie autobusów elektrycznych na wszystkich liniach w mieście.			HOP13
Zygmunt obliczył swój indywidualny ślad węglowy i zmartwił się, ile gazów cieplarnianych emituje przez swój styl życia. Postanowił stopniowo wprowadzać pewne zmiany w swoich nawykach. Gdy po roku ponownie policzył swój ślad węglowy, okazało się, że emituje mniej gazów cieplarnianych niż przeciętny Polak.			HOP14
Córka Malwiny poinformowała swoją mamę, że w jej szkole dyrekcja rozważa zamontowanie paneli słonecznych. Malwina dzwoni do innych osób z rady rodziców, by nakłonić ich do poparcia inicjatywy dyrektora. Jeden z rodziców jest księgowym, który zgadza się nieodpłatnie pomóc w organizacji zakupu paneli dla szkoły.			HOP15
Krystian i Monika agitują pod urzędem miejskim, by wprowadzono zakaz palenia słabej jakości paliwem w piecach. Dzięki ich protestowi urząd wprowadza zakaz i postanawia przeznaczyć dodatkowe środki na dofinansowanie wymiany pieców w domach mieszkańców, których nie byłoby stać na samodzielną wymianę pieca.			HOP16
Kiedyś Kasia dojeżdżała do pracy autem. Kiedy przesiadła się na rower, musiała przyzwyczaić się do nowego sposobu podróży. Dziś Kasia nie wsiadłaby znowu do auta - lubi to, że ma okazję poruszać się z rana, może ominąć korki, a jednocześnie może zrobić coś dobrego dla klimatu. Kasia przekonała też kilku znajomych z pracy do dojeżdżania do pracy rowerem.			HOP17
Krystian jest zawiedziony decyzją samorządu, który z powodu braku funduszy wycofał się z planu rewitalizacji betonowego placu i uzupełnienia go nasadzeniami drzew i krzewów. Krystian zwołał grupę znajomych i własnymi siłami usunęli płyty chodnikowe, które pokrywały większą część rynku. Jego znajomy ogrodnik podarował też rośliny, które posadzili w miejsce wyrwanego betonu.			HOP18
Daria zauważyła, że w jej osiedlowym sklepie pojawia się coraz więcej roślinnych zamienników mięsa i nabiału. Kiedy wspomniała o tym Wiktorii, swojej przyjaciółce, ta powiedziała, że to samo dostrzegła w swoim ulubionym sklepie. Kobiety dyskutują o tym, że obie coraz bardziej przekonują się do diety roślinnej i wymieniają się swoimi ulubionymi przepisami na dania wegetariańskie.			HOP19
Karol jest załamany tym, że nikt nie robi nic w sprawie zmiany klimatu. Jego przyjaciel Tymek wysyła mu kilka linków do źródeł informacji dowodzących, że podejmowane są pewne działania na rzecz klimatu. Karol znowu nabiera motywacji do działania i sam zaczyna angażować się w działalność jednej z organizacji, o której przeczytał w materiałach przesłanych przez Tymka.			HOP20
Grupa przyjaciół wybiera się na festiwal naukowy. Słuchają ciekawej debaty naukowców, którzy proponują konkretne rozwiązania na rzecz klimatu. Wprowadzenie nawet połowy z tych pomysłów w dużym stopniu ograniczyłoby zmianę klimatu. Przyjaciele zastanawiają się, jak mogliby dalej rozpowszechniać wieść o tych pomysłach, tak by ktoś wreszcie je wdrożył.			HOP21
Christiana jest dyplomatką. Dzięki ciężkiej pracy udało jej się doprowadzić do porozumienia między rządami całego kontynentu i skłonić je do podpisania zobowiązania na rzecz ograniczenia zmiany klimatu. Wie, że przed nią jeszcze dużo pracy, ale czuje się dumna ze swojego udziału w tym przełomowym przedsięwzięciu.			HOP22
Kasia jest inżynierką i zajmuje się bezpieczeństwem przeciwpożarowym. Wynalazła specjalną powłokę na budynki, która będzie je chronić przed coraz częstszymi pożarami. Dodatkowo, powłoka jest wykonana z odpadów przemysłowych, które normalnie trafiłyby na wysypisko.			HOP23
Jadwiga uważa, że młodzi ludzie mają dużo większą świadomość i poczucie odpowiedzialności za planetę, niż osoby z jej pokolenia. Pchnięta wyrzutami sumienia, przelewa na konto fundacji proekologicznej część swojej emerytury. “Skoro nie mam zdrowia iść na protest, to chociaż tak okażę im wsparcie”, myśli Jadwiga.			HOP24
Grupa zaangażowanych prawników rozpoczęła starania o wpisanie działania na szkodę środowiska na listę zbrodni przeciwko ludzkości. Wiele osób przychylnie patrzy na ich inicjatywę. Jeśli prawo międzynarodowe będzie surowo karało państwa i korporacje szkodzące klimatowi, będziemy w stanie ograniczyć zmianę klimatu.			HOP25
Julian pracuje nad technologią wychwytywania dwutlenku węgla z kominów zakładów przemysłowych. Wkrótce wypuści na rynek swój wynalazek, który jest wielokrotnie bardziej skuteczny niż obecnie stosowane rozwiązania. Julian nie zamierza ubiegać się o patent, ponieważ chce, żeby technologia była tania i powszechnie dostępna.			HOP26
Yoshida jest naukowcem, który opisał nowy gatunek bakterii. Te bakterie potrafią rozkładać plastik, który w innym wypadku zalegałby na wysypiskach. Odkrycie Yoshidy nabrało rozgłosu, więc zadecydowano o przyznaniu mu kolejnego grantu na dalsze badania. Istnieją podstawy by sądzić, że rozwiązanie naukowca da się wprowadzić na szeroką skalę.			HOP27
W pewnej miejscowości wprowadzono dopłaty do wymiany pieców węglowych na przyjazne środowisku ogrzewanie. Niestety, wiele rodzin nie było w stanie pokryć kosztów wkładu własnego. Mieszkańcy miasta zorganizowali więc loterię, a z zebranych funduszy pomogli opłacić wymianę pieców dla kilkunastu najbardziej potrzebujących.			HOP28
Martyna wątpi, czy ludzkość jest zdolna do skoordynowanego i radykalnego przeciwdziałania zmianie klimatu. Podnosi ją na duchu to, że w trakcie pandemii COVID niemal wszystkie państwa na świecie zareagowały szybko i w zdecydowany sposób. Świadomość zmiany klimatu jest w społeczeństwie coraz większa i być może wkrótce państwa zjednoczą się na rzecz jej powstrzymania.			HOP29
Kiedy Wojtek odczuwa przytłoczenie z powodu zmiany klimatu, wybiera się na spacer po terenie poprzemysłowym. Kiedy widzi, jak rośliny przebijają się przez popękany beton i przejmują opuszczone budynki, nabiera przekonania, że natura jest silniejsza od ludzi i jest w stanie się regenerować.			HOP30
Kasia codziennie zużywa dużo wody: zdarza się jej włączyć zmywarkę, która nie jest do końca wypełniona naczyniami, a wieczorem bierze długą kąpiel. Większość ludzi, podobnie jak ona, nie zastanawia się nad zużyciem wody na co dzień. Z powodu naszej bezmyślności, wody może wkrótce zabraknąć dla bardzo wielu ludzi.			GUI1
Paweł pomyślał, że jako ludzkość sami przyczyniamy się do własnych problemów. Przypomniał sobie, że w zeszłym roku spowodowana zmianą klimatu gwałtowna powódź zniszczyła całą miejscowość. Przez nasz wygodny, ale szkodliwy dla klimatu styl życia, każdy uprzywilejowany człowiek jest po części odpowiedzialny za tę katastrofę.			GUI2
Bogdan przeczytał, że poziom życia w krajach wysoko rozwiniętych sprawia, że ich mieszkańcy coraz częściej podróżują samolotami w celach rekreacyjnych. Turystyka, a szczególnie transport lotniczy, przyczynia się do ogromnych emisji gazów cieplarnianych.			GUI3
Maria ostatnio więcej myślała o tym, w jakich komfortowych warunkach przyszło jej żyć. Wygodne życie, którego doświadczamy na co dzień, ma jednak wysoką cenę. Maria wie, że nawet jeśli stara się ograniczać swój ślad węglowy, i tak przyczynia się do zmiany klimatu.			GUI4
Większość współczesnych ludzi konsumuje nieporównywalnie więcej zasobów niż poprzednie pokolenia. W wyniku działalności ludzkiej wytworzone przez człowieka materiały (takie jak cement, stal, czy plastik) ważą już więcej, niż cała biomasa: wszystkie grzyby, rośliny i zwierzęta razem wzięte.			GUI5
Używając plastiku, codziennie przyczyniamy się do pogarszania katastrofy ekologicznej. Mimo rzetelnej segregacji, nie mamy gwarancji, że plastik zostanie ponownie wykorzystany. Na oceanie unoszą się wyspy plastikowych śmieci, a największa z nich jest trzykrotnie większa od Francji.			GUI6
Marta czuje się źle z tym, jaki ma wpływ na środowisko. Myśli o tym, ilekroć wyrzuca śmieci, których nie da się zrecyklingować. Ma świadomość, że przez styl życia ludzi takich jak ona przyszłe pokolenia będą żyć w zdegradowanym, zanieczyszczonym środowisku.			GUI7
Hania jest dietetykiem i ostatnio czuje się rozdarta. To ważne, żeby nasza dieta zawierała świeże owoce i warzywa. Niestety w zimie większość z nas je owoce sprowadzane z dalekich krajów. Ich transport zużywa mnóstwo energii, a pod uprawę niektórych z nich wycina się cenne lasy tropikalne.			GUI8
Czesław poczuł się nieswojo, kiedy dowiedział się, że końcówki papierosów, które często wyrzucał na ziemię, rozkładają się setki lat. Wracając do domu przyglądał się mijanym po drodze chodnikom i trawnikom, na których dostrzegł pełno papierosów, kapsli i innych śmieci. Każdemu z nas zdarza się nieuważnie zanieczyścić środowisko.			GUI9
W związku z panującą suszą, mieszkańcy miasta otrzymali komunikat, by w miarę możliwości ograniczyć zużycie wody. Synek Roberta ubłagał go, żeby tata napełnił mu basen zimną wodą. Nazajutrz Robert zobaczył, że basen się przedziurawił i cała woda wyciekła. “Szkoda, bo mogłem jeszcze podlać nią kwiaty”, zmartwił się Robert.			GUI10
Laura namówiła swojego brata, Marcina, na wspólną wycieczkę do Paryża. Marcin, nie chcąc sprawić Laurze przykrości, zgodził się polecieć samolotem ze względu na siostrę, która nie lubiła długich podróży. Podczas lotu cały czas rozmyślał o tym, że jest hipokrytą. Zawsze powtarzał, że nie powinno się latać na takie krótkie dystanse.			GUI11
Daniel przeczytał, że wiele ubrań jest noszonych tylko siedem do dziesięciu razy zanim zostaną wyrzucone, a przeciętna osoba wymienia ubrania o połowę szybciej niż 15 lat temu. Daniel zerknął do swojej szafy i zobaczył stosy prawie nienoszonych koszulek. Większość z nich została wykonana w Bangladeszu, Chinach lub Indiach.			GUI12
W trakcie pandemii Ola zaczęła używać więcej jednorazowych produktów. Poza maseczkami w jej domu zaroiło się od zużytych reklamówek, buteleczek po kieszonkowych płynach do dezynfekcji i innych śmieci. Kiedy już się przyzwyczaiła do komfortu, jaki dają jednorazowe produkty, trudno jej się odzwyczaić i zrezygnować z nich na rzecz wielorazowych.			GUI13
Alicja jest studentką. Zapisała się na kurs o zmianie klimatu. Dopiero wtedy dowiedziała się, jak wiele spośród jej codziennych nawyków przyczynia się do zmiany klimatu. “Większość ludzi myśli, że wszystko jest w porządku, jeśli recyklingują śmieci”, pomyślała. “A jeśli dowiedzieliby się więcej, to zdaliby sobie sprawę, że sami siebie oszukują.”			GUI14
Marcel bardzo przejmuje się zmianą klimatu i dużo na ten temat czyta. Wie, że mógłby ograniczyć spożycie mięsa, żeby zmniejszyć swój negatywny wpływ na środowisko. Musiałby jednak poświęcić czas na zaplanowanie diety, a przyzwyczaił się już do smaku mięsa w ulubionych potrawach.			GUI15
Kamila przeczytała, że olej palmowy kryje się w wielu produktach spożywczych. Większość z nas nie zdaje sobie sprawy, że go zjada. Jeszcze mniej ludzi wie, że pod uprawę palmy olejowej karczuje się lasy tropikalne. Wypalanie lasów i niekontrolowane pożary w samej Indonezji emitują do atmosfery więcej dwutlenku węgla niż cała gospodarka USA.			GUI16
Iga czuje się źle z tym, że odpędza od siebie poczucie odpowiedzialności za zmianę klimatu. Wie, że jako jednostka nie jest w stanie zrobić wiele, ale uważa, że powinna starać się robić więcej. Mogłaby na przykład zaangażować się w działalność aktywistyczną. “Ale zamiast tego wolę się użalać nad sobą.”, myśli Iga.			GUI17
Rafał słuchał o globalnym ociepleniu od dawna. Mimo to, dopiero jego dzieci uświadomiły mu, że zmiana klimatu to realny i pilny problem. Rafałowi zrobiło się głupio, że przez tyle lat wybierał życie w nieświadomości, nie myśląc o przyszłości swoich dzieci. Celowo unikał informacji o zmianie klimatu tłumacząc sobie, że to rządzący powinni się tym zająć.			GUI18
Sandra rozmyśla o tym, że każdy z nas jest zarówno konsumentem, jak i obywatelem. “Wydaje nam się, że możemy wpłynąć na zmianę klimatu tylko przez to, co kupujemy. Dlatego czujemy się bezsilni.”, pomyślała, ”Ale jako obywatele możemy głosować, protestować albo sami kandydować, żeby mieć realny wpływ na politykę środowiskową naszego kraju. Większości z nas jednak się nie chce.”			GUI19
Błażej udziela wywiadu na temat sytuacji uchodźców klimatycznych. “Panie redaktorze, proszę wyobrazić sobie, że Pana państwo stawia mur i zasieki, żeby nie wpuścić na swój teren ludzi uciekających przed głodem, upałem i huraganami.”, mówi Błażej. “Niestety tak się stanie. Ludzie są egoistami, szczególnie w naszym kraju.”, odpowiada redaktor.			GUI20
Sylwia czuje się nie w porządku, kiedy nadmiernie używa klimatyzacji w ciepłe dni. Wie, że jej wpływ na środowisko jest znikomy i to, czy zdecyduje się włączyć klimatyzację, czy nie, nie ma aż takiego znaczenia. Czasami myśli jednak, że jeśli wszyscy uważaliby tak, jak ona, to stracilibyśmy jakąkolwiek nadzieję na powstrzymanie zmiany klimatu.			GUI21
Mariusz często rozmyśla o tym, że jako przedstawiciel gatunku ludzkiego jest współodpowiedzialny za doprowadzenie do zmiany klimatu. Wraca wspomnieniami do czasów, gdy co tydzień latał samolotem do pracy za granicą. Samoloty, którymi latał, często były w połowie puste. “Sam należałem do grona tych uprzywilejowanych ludzi, bezmyślnie przyczyniających się do zmiany klimatu”, myśli Mariusz.			GUI22
Basia czasami zastanawia się, co by było, gdyby na Ziemię przylecieli obcy. Kiedy zobaczyliby skalę destrukcji planety i zapytali, kto doprowadził planetę do takiego stanu, Basi byłoby wstyd, że jest człowiekiem. Basia wie, że jeszcze żaden gatunek w historii Ziemii nie doprowadził do masowego wymierania innych gatunków na taką skalę.			GUI23
Fabian znowu zaspał do pracy. Przez pośpiech i dynamiczną jazdę samochodem spala dużo więcej paliwa, niż przy spokojnej jeździe. Fabian złości się na siebie, bo zdarza mu się to kolejny raz w tym tygodniu. “Nawet w takich prostych sprawach nie potrafię postępować ekologiczne. Mógłbym przynajmniej bardziej uważać na spalanie, jeśli nie stać mnie na hybrydę”, wyrzuca sobie.			GUI24
Olek i Paweł często kupują za dużo jedzenia. Na ogół kupują duże opakowania, żeby zaoszczędzić pieniądze. Koniec końców, wiele jedzenia się psuje i muszą je potem wyrzucać. Niestety, nie są jedyni - w Polsce rocznie marnuje się 9 mln ton żywności. Gnijące jedzenie uwalnia metan, silny gaz cieplarniany, który przyczynia się do zmiany klimatu.			GUI25
Marta wyrzuca zużyte ubrania do pojemników na odzież używaną. Nie wie niestety, że większość rzeczy wrzucanych do tych pojemników nie jest wcale wykorzystywana. Lądują na dzikich wysypiskach śmieci w Azji lub Afryce. Niewielu ludzi wie, że lepiej byłoby po prostu używać ubrań jak najdłużej.			GUI26
Iwona przez pewien czas używała wielorazowych pieluszek, żeby mniej szkodzić środowisku. Niestety przez częste kolki swojego dziecka była bardzo niewyspana i zmęczona. Zupełnie odechciało się jej prania brudnych pieluch, kiedy tak łatwo jest wyrzucić jednorazową do kosza. Wielu z nas nie ma siły poświęcać własnego komfortu na rzecz środowiska.			GUI27
Anna rozmawia ze swoimi zagranicznymi znajomymi. W pewnym momencie rozmowa schodzi na temat zmiany klimatu. “Hej, czy to prawda, że Twoje państwo odmawia przejścia na energię odnawialną?” pyta znajomy ze Szwajcarii. Anna spuszcza wzrok i potakuje.			GUI28
Florian wyszedł z domu w pośpiechu. Kiedy był już na przystanku, zorientował się, że nie wziął ze sobą metalowej butelki na wodę. “No nie, kolejny raz w tym tygodniu mi się to zdarzyło… Ale każdemu się zdarza.“, pomyślał. Poszedł do sklepu i niechętnie kupił wodę w plastikowej butelce.			GUI29
Magda raźnym krokiem wyszła z domu. Mimo, że był marzec, nie musiała ubierać swetra ani nosić ze sobą parasola. Było już bardzo ciepło i zupełnie sucho, bo nie padało od tygodni. Po chwili Magdzie zrobiło się niezręcznie, że cieszy się z powodu takiej pogody. O tej porze roku dni powinny być chłodne i deszczowe - te anomalie są efektem zmiany klimatu.			GUI30
Hanna i Jerzy są emerytami i większość swojego życia mieszkali w domu na skraju puszczy. W tym roku Hanna i Jerzy musieli ewakuować się z powodu pożaru lasu, który zniszczył ich dom i dorobek całego życia. Przyczyną pożaru były najprawdopodobniej nadmierne upały spowodowane przez zmianę klimatu.			COM1
Maria ogląda z wnukiem album ze zdjęciami ze swego dzieciństwa. Zauważa, że zimy za jej młodości były bardziej śnieżne. Wnuk Marii mówi, że chciałby kiedyś ulepić takiego bałwana, jak ona. Wyznanie wnuka nieoczekiwanie sprawia, że Maria zaczyna płakać. Maria wie, że przez zmianę klimatu jej wnukowi może nie być dane tego wszystkiego doświadczyć.			COM2
Tymek oglądał program dokumentalny o skutkach ostatnich pożarów w Australii. Całe ekosystemy zostały zniszczone, a reporterzy pokazywali ujęcia zwęglonych ciał kangurów na tle pogorzeliska. Tymek pomyślał, że bardzo mu żal tych wszystkich zwierząt, które cierpią i giną przez zmianę klimatu.			COM3
Rodzina Haliny ucierpiała przez tajfun, który spustoszył jej rodzinne, nadmorskie miasto. Zniszczona infrastruktura, zalane domy i trudności w udzielaniu pomocy rannym i poszkodowanym to różne konsekwencje katastrof humanitarnych spowodowanych przez zmianę klimatu.			COM4
Rafał przeczytał książkę o tym, jak emisje gazów cieplarnianych związane z hodowlą zwierząt przyczyniają się do zmiany klimatu. Bardzo uderzyło go też to, w jak okropnych warunkach trzymane są zwierzęta hodowlane. Niektóre kury nigdy nie widzą światła słonecznego.			COM5
Filipowi trudno jest myśleć o tym, w jakim tempie wymierają gatunki na świecie. Ostatnio dowiedział się, że każdego dnia z powierzchni ziemi znikają dziesiątki gatunków, o których istnieniu i znaczeniu dla prawidłowego funkcjonowania ekosystemów w zasadzie nic nie wiemy. Zmiana klimatu wiąże się dla tych zwierząt z głodem i utratą siedlisk.			COM6
Weronika rozmawia z koleżanką o tym, że wkrótce mieszkańcy wyspiarskiego kraju na Oceanie Spokojnym przestaną mieć gdzie mieszkać - przez zmianę klimatu wyspa znajdzie się pod powierzchnią wody. Weronika i jej koleżanka wyobrażają sobie, jakby to było, gdyby ich kraj zniknął - wszystkie miejsca, które znają od dzieciństwa, przestałyby istnieć.			COM7
Ula pochodzi z rodziny, która uprawia ziemię od wielu pokoleń. Z powodu zmiany klimatu ziemia wyschła i stała się nieurodzajna. Ula nie ma wyjścia, będzie musiała sprzedać rodzinne gospodarstwo za bezcen i spróbować znaleźć inny sposób na życie. “To miejsce to dla mnie więcej niż tylko źródło utrzymania”, mówi Ula, ocierając łzy.			COM8
Ignacy i Franciszka bardzo cierpią z powodu ostatniej przeprowadzki. Ze względu na katastrofę w pobliskiej kopalni węgla władze przesiedliły to starsze małżeństwo z ich rodzinnego domu. W nowym miejscu Ignacy czuje się obco, a Franciszka cały czas wspomina, jak dobrze żyło im się w poprzednim miejscu.			COM9
Adam nie może przestać myśleć o drzewach na jego podwórku, które zostały okaleczone przez służby porządkowe. Ktoś stwierdził, że ptaki siedzące na gałęziach zanieczyszczają zaparkowane pod nimi auta, więc służby usunęły korony drzew. Adamowi chce się płakać, kiedy patrzy na kikuty, które po nich pozostały.			COM10
Przez fale upałów Beacie trudno jest wychodzić na zewnątrz. Ze względu na swój wiek jest bardzo słaba i ekstremalne temperatury odbijają się na jej zdrowiu. Beata czuje się samotna i uwięziona w domu. Całymi dniami przesiaduje przy wentylatorze i zastanawia się, jak długo będzie jeszcze żyć w taki sposób.			COM11
Michał dowiedział się, że jego egzotyczna wycieczka została odwołana. W kraju, do którego planował jechać, zmiana klimatu spowodowała trudności w dostępie do wody pitnej. “Dla mnie to tylko zmiana planów na wakacje, ale co muszą przeżywać mieszkańcy tego kraju?”, pomyślał Michał.			COM12
Wzdłuż głównej alei miasta rósł szpaler wysokich drzew, które wycięto przez konieczność poszerzenia drogi. Renata obserwowała, jak ze ścinanych drzew spadają gniazda ptaków. Kiedy podeszła bliżej, zobaczyła trzy ptasie jaja, przygniecione gałęziami ściętych drzew.			COM13
Daria dużo zastanawia się nad stanem środowiska naturalnego, które niszczeje przez zmianę klimatu. Czasami ma wrażenie, że wszystko wokół niej umiera. W jej okolicy jest coraz mniej ptaków. Ostatnio zobaczyła kaczki brodzące w wyschniętej, błotnistej sadzawce podczas morderczego upału.			COM14
Krzysztof jest leśnikiem. Podczas codziennego obchodu widzi, że drzewa w lesie chorują przez zmianę klimatu. Z powodu suszy drzewa są osłabione i mniej odporne na szkodniki. Kiedy Krzysztof na nie patrzy, sam ma wrażenie, jakby stawał się chory. Zaczyna mu się ciężej oddychać i coś jakby kłuje go w sercu.			COM15
Z powodu nieznośnego upału Renata wybrała się na spacer za miasto. Słońce prażyło mocno i widać było, że okolica jest dotknięta przez suszę. Renata przeraziła się, kiedy mijając łąkę, zobaczyła nieżywą krowę. Obok niej leżały jeszcze dwie krowy i ciężko dyszały. “To takie straszne, że przez zmianę klimatu cierpią niewinne zwierzęta”, pomyślała Renata.			COM16
Kuba miewa koszmary, w których śni o pożarach w Australii. Nadal przypomina sobie obrazy, które widział w telewizji - poparzone misie koala, kulejące kangury, martwe ptaki. Na co dzień nie myśli o tym, ale cierpienie zwierząt wraca do niego w snach.			COM17
Leszek wybrał się z rodziną na wakacje do Chorwacji, do pewnego miejsca, które odwiedzał już wiele razy. Zauważył, że znajome okolice coraz bardziej się wyludniają. Z powodu suszy brakuje oliwek, z której tłoczyli oliwę lokalni rolnicy. Pozbawieni źródła dochodu mieszkańcy emigrowali do miast całymi rodzinami, pozostawiając swój dobytek. Leszek z przykrością patrzy na porzucone, podupadające gospodarstwa.			COM18
Ula przełącza kanał w telewizji, bo nie może dłużej patrzeć na obrazy z Erytrei. Przedłużająca się susza powoduje głód, który zabija maleńkie dzieci. Zasypiając, Ula wciąż nie może się pozbyć myśli o niewinnych istotach, które cierpią przez skutki zmiany klimatu. Przecież niemowlęta w żaden sposób się do niej nie przyczyniły.			COM19
Natalia zauważyła, że plac zabaw na jej osiedlu stoi pusty. Pamięta, że kiedy była mała, takie miejsca były pełne dzieci. Niestety, z powodu fali upałów rodzice zdecydowali się zostać z dziećmi w domach. “Przez takie warunki dzieci tracą możliwość kontaktu z rówieśnikami” pomyślała, “Jak to wpłynie na ich rozwój?”.			COM20
Władek jest pielęgniarzem na oddziale położniczym. Kiedy opiekuje się noworodkami często myśli z niepokojem o ich przyszłości. Wyobraża sobie, w jakim nieprzyjaznym środowisku będą musiały żyć te dzieci. To one będą musiały sobie poradzić ze skutkami zmiany klimatu, którą spowodowały poprzednie pokolenia.			COM21
Iza ogląda w telewizji program o słoniach morskich. Przez topnienie lodu słonie morskie nie mają gdzie wypoczywać. Tysiące zwierząt próbowało usiąść na jednej, małej wyspie ze stromymi brzegami. Iza patrzyła, jak słonie morskie mają trudności w przemieszczaniu się i wspinają się coraz wyżej, by znaleźć dla siebie miejsce do odpoczynku. Niektóre z nich spadały z dużej wysokości i ginęły.			COM22
Przemek nie może się skupić na pracy, bo cały czas myśli o wczorajszej wideokonferencji. Jego współpracownicy z Indii powiedzieli, że temperatury w ich regionie osiągnęły 50 stopni Celsjusza i muszą zawiesić pracę w swoim biurze z powodu niewydolnego chłodzenia budynku. Przemek wyobraża sobie, jak trudno musi być osobom, które nie mają klimatyzacji, a muszą pracować z domu.			COM23
Synek Tomka co wiosnę chodził z tatą nad staw, żeby obserwować kijanki. W tym roku przez suszę sadzawka prawie zupełnie wyschła. Tomek tłumaczy synowi, że żab w tym roku będzie prawdopodobnie znacznie mniej. Synek Tomka zaczyna płakać, kiedy zauważa wyschnięte, zdeformowane kijanki na brzegu błotnistej sadzawki.			COM24
Nadia z westchnieniem wyciąga laptopa, żeby robić notatki na konferencji prasowej Instututu Ochrony Środowiska. Spodziewa się, że naukowcy znowu ogłoszą długą listę gatunków zagrożonych wyginięciem i uznanych za wymarłe w wyniku zmiany klimatu. Kiedy słyszy, że gatunków zagrożonych jest więcej, niż za ostatnim razem, jej nastrój się pogarsza.			COM25
Z powodu gwałtownych opadów rzeki wezbrały i w kraju ogłoszono alarm powodziowy. Rodzina Eli ucieka w pośpiechu, pakując najpotrzebniejsze rzeczy. Kiedy wybiegają na ulicę, Ela ogląda się za siebie w przerażeniu. Jej pies jest nadal w kojcu, na brzegu działki, tuż przy rzece. Widzi, jak ziemia osuwa się i jej pies wpada do rwącej wody.			COM26
W upalny dzień Mariola jechała ze swoim ciężko chorym królikiem do weterynarza. Królik miał problemy z oddychaniem, a niewydolna klimatyzacja nie dawała rady chłodzić autobusu w wystarczającym stopniu. Zanim zdążyła dojechać do weterynarza, królik umarł w transporterze. Mariola wysiadła z pojazdu, usiadła na pustym przystanku i rozpłakała się.			COM27
Daria przechodzi obok placu budowy w upalny dzień. Obserwuje zmęczonych pracowników budowy, poruszających się wolno w palącym słońcu. “Żal mi tych ludzi. Ich praca jest niezbędna. Przez zmianę klimatu te upały będą coraz częstsze i coraz trudniej będzie pracować na świeżym powietrzu.”, pomyślała Daria.			COM28
W wyniku zmiany klimatu w rejonie, w którym mieszka Celina, zaczęły pojawiać się huragany. W pewną wietrzną noc Celinę obudził przeraźliwy huk. Natychmiast zbiegła ze swoim chłopakiem do piwnicy, zdając sobie sprawę z tego, że pozostanie na górze może być niebezpieczne. Gdy huragan uspokoił się, wyszli na zewnątrz i zobaczyli, że wiatr zerwał im dach. Fragmenty dachu zgniotły ich nowe auto.			COM29
W wyniku zmiany klimatu w okolicy, w której mieszka Robert pojawiły się susze i pożary. Robert był w pracy, kiedy dostał wiadomość, że pożar zbliża się do jego domu. Przyjechał najszybciej, jak potrafił, ale budynek zajął się już ogniem. Strażacy powiedzieli, że próbowali uratować jego kota, który wychylał się przez uchylone okno, ale zwierzę zmarło w wyniku uduszenia dymem.			COM30
Jurek wszedł do sali konferencyjnej i usiadł na krześle. Dopiero potem rozejrzał się dookoła i pomyślał “Skoro miejsca w przednim rzędzie jeszcze nie są zajęte, to się przesiądę”. Podniósł się z krzesła i przesiadł się bliżej ekranu, umieszczonego z przodu sali.			NEU1
Ania od dawna nie zmieniała nagrania na swojej poczcie głosowej. Pomyślała, że mogłaby zmienić treść przywitania na bardziej profesjonalne. Nagrała nowe powitanie i odsłuchała je. Była zadowolona z tego jak brzmiało, więc zapisała je i odłożyła telefon.			NEU2
Marek wracał z pracy, idąc spokojnym krokiem. Właśnie rozmyślał o tym, co kupić na obiad, gdy nagle mijający go przechodzień gestem wskazał na jego rozwiązany but. Marek przyklęknął, aby zawiązać sznurówki.			NEU3
Monika weszła do pokoju i otworzyła szafę. Pochyliła się i sięgnęła do jednej z niższych półek. Wyjęła brązowe spodnie i założyła je. Następnie otworzyła szufladę komody i wyciągnęła z niej pasek. Przewlekła pasek przez szlufki spodni i zapięła klamrę.			NEU4
Grzesiek często uczy się w bibliotece i korzysta z komputera w czytelni. Zazwyczaj siada przy komputerze obok okna, tyłem do drzwi. Ponieważ dzisiaj czeka na koleżankę, z którą mają się uczyć wspólnie, siada w innym miejscu, tak żeby widzieć, kiedy koleżanka wejdzie do czytelni. Włącza komputer i zaczyna pracę.			NEU5
Iwona zauważyła, że w jej łazience przepaliła się żarówka. Na szczęście znalazła zapasową żarówkę w szufladzie w kuchni. Iwona pozostawia drzwi łazienki uchylone, aby wpadało do niej światło z przedpokoju. W półmroku Iwona staje na stołku i wymienia żarówkę. Przy pomocy włącznika sprawdza, czy żarówka działa.			NEU6
Paweł opowiada Lenie o swojej ulubionej książce. Lena jest zainteresowana książką i prosi, aby wysłał jej link do sklepu internetowego, w którym mogłaby ją zamówić. Paweł szuka książki na jednej stronie, ale nie znajduje jej tam. Po chwili udaje mu się wyszukać książkę na innej stronie i przesyła link Lenie.			NEU7
Wojtek siedzi w ławce i uważnie słucha wykładu. Kiedy słyszy coś, czego nie rozumie, notuje w zeszycie swoje wątpliwości. W pewnym momencie nauczyciel pyta uczniów, czy wszystko jest jasne. Wojtek podnosi rękę, żeby zadać pytanie.			NEU8
Marzena właśnie wróciła do domu z podróży. Odwiesiła płaszcz, odłożyła klucze i spojrzała na zegarek. Poszła do kuchni po szklankę wody. Zorientowała się, że nie zapamiętała, która jest godzina. Popijając wodę, podeszła do zegara w kuchni i ponownie sprawdziła czas.			NEU9
Igor jedzie autem ze swoją żoną i dziećmi. W aucie panuje cisza - dzieci przysypiają na tylnych siedzeniach, a żona spokojnie przygląda się drodze. W pewnym momencie zaczyna padać lekki deszcz. Igor włącza wycieraczki, żeby przetrzeć przednią szybę i poprawić widoczność.			NEU10
Gosia wydrukowała zestaw dokumentów, które chce złożyć w urzędzie. Układa kartki w odpowiedniej kolejności i zszywa je zszywaczem. Następnie wkłada dokumenty do teczki i chowa teczkę do torby. “Cieszę się, że będę miała to z głowy”, myśli Gosia.			NEU11
Aleksander wsiadł do autobusu i zajął miejsce siedzące na końcu pojazdu. Przygląda się krajobrazowi, który przesuwa się za oknem i myśli o swoich planach na nadchodzący weekend. W pewnym momencie spostrzega plakat reklamujący ciekawą wystawę. “Ciekawe, czy uda mi się jeszcze dostać bilety na tę wystawę”, myśli Aleksander.			NEU12
Karolina bierze prysznic i myje włosy. W pewnym momencie orientuje się, że skończyła się jej odżywka do włosów. Wie, że jej współlokatorka nie będzie miała jej tego za złe, więc używa odżywki swojej współlokatorki.			NEU13
Grzegorz przygotowuje listę zakupów spożywczych. Zagląda do lodówki żeby sprawdzić, czego mu brakuje. Następnie puka do pokoju swojego syna żeby zapytać go, czy nie chce dopisać czegoś do listy.			NEU14
Daria wyłączyła telewizor i ziewnęła. Był już późny wieczór i nadeszła pora, żeby pójść spać. Daria przebrała się w piżamę i nastawiła budzik. “Jutro muszę wstać wcześniej niż wczoraj, bo muszę jeszcze nadać paczkę przed pójściem do pracy”, pomyślała. Przestawiła budzik na piętnaście minut wcześniej.			NEU15
Damian skończył oglądać swój ulubiony serial. Zapytał się znajomego, jaki inny serial mógłby mu polecić do oglądania w następnej kolejności. Znajomy polecił mu kilka tytułów. Damian przeczytał recenzje seriali i wybrał jeden z nich. Już pierwszy odcinek okazał się bardzo interesujący, więc Damian będzie oglądał go dalej.			NEU16
Ola przyszła do klasy kilka minut przed rozpoczęciem zajęć i nie miała co ze sobą zrobić. Zauważyła, że na tablicy pozostały zapiski z poprzednich lekcji. Wzięła gąbkę i starła tablicę. Następnie usiadła, wyjęła z torby swój notes i cierpliwie czekała na rozpoczęcie zajęć.			NEU17
Tomek wybrał się do kina. Wychodząc z seansu zobaczył swoją koleżankę po drugiej stronie sali kinowej. Zamachał do niej ręką, a ona odmachała. Przeszedł wzdłuż rzędu foteli i zszedł na dół schodami po przeciwnej stronie widowni, żeby przywitać się z koleżanką i zapytać ją, jak podobał się jej film.			NEU18
Natalia spaceruje ze swoją córką w parku. Córka zauważa wózek z przekąskami i prosi mamę o kupienie jej loda. “Masz swoje kieszonkowe - może chcesz kupić go sama?”, pyta Natalia. Jej córka wyciąga portmonetkę i wysypuje drobne pieniądze na otwartą dłoń. Natalia pomaga jej wyliczyć odpowiednią sumę.			NEU19
Koty Beaty obudziły ją wcześnie rano, miaucząc przy swoich miskach. Zaspana Beata zagląda do szafki z kocim jedzeniem i zauważa, że skończyła się jej mokra karma. “Dzisiaj dostajecie suchą karmę, głodomory” mówi Beata, wsypując kotom porcję jedzenia do misek.			NEU20
Adam spodziewa się gości. Wszedł do łazienki żeby sprawdzić, czy w dozowniku nie brakuje mydła. Przy okazji zauważył, że w łazience brakuje ręcznika. “Czy mam jeszcze czyste ręczniki?”, pomyślał Adam i wyszedł z łazienki poszukać ręcznika w szafie. Wybiera mały, beżowy ręcznik i wraca do łazienki, żeby powiesić go na haczyku koło umywalki.			NEU21
Monika jedzie tramwajem i czyta ciekawą książkę. Kiedy przewróciła stronę, kosmyk włosów opadł jej na ramię, przeszkadzając w dalszym czytaniu. Nie odrywając się od lektury, Monika podrapała się w ramię, a następnie założyła kosmyk za ucho.			NEU22
Wiesław wrócił do domu po długim dniu pracy w polu. Chciał odsapnąć w swoim ulubionym fotelu, ale zauważył, że wciąż znajdują się na nim torby z zakupami, które zostawił tam rano. “Później zajmę się ich rozpakowaniem, zdrzemnę na kanapie” pomyślał Wiesław. Położył się na kanapie i jeszcze przez chwilę myślał o swoich obowiązkach, ale wkrótce zapadł w sen.			NEU23
Olga przygotowuje budżet na służbowy wyjazd w przyszłym tygodniu. Sprawdziła już, ile zapłaci za nocleg, transport i obiady na mieście. Wcześniej oszacowała, ile mniej więcej będzie kosztował jej wyjazd, ale musi podać swojej szefowej dokładną kwotę. Teraz używa kalkulatora, żeby upewnić się, czy dobrze obliczyła całkowity koszt wyjazdu.			NEU24
Antoni postanowił zrobić sobie przerwę w pracy i zjeść drugie śniadanie. Zazwyczaj zjada bułkę, jednak tym razem w domu miał tylko chleb. Wziął dwie kromki, wyjął z lodówki pozostałe składniki i przygotował kanapki. Zabrał talerz z kanapkami do swojego biurka i zjadł je, przeglądając wiadomości.			NEU25
Zuzanna chodzi wieczorami na spacery po swojej okolicy. Kiedy dochodzi do ronda, zazwyczaj skręca w lewo i idzie w kierunku rzeki. Nad rzeką często spotyka swoich sąsiadów z psami. Tym razem skręciła w lewo i poszła nad jezioro. “Rzadko bywam w tej okolicy, może będę tu częściej przychodzić” pomyślała Zuzanna.			NEU26
Szymon przegląda dokumenty, które musi wypełnić, żeby zapisać swoją córkę do przedszkola. Bierze do ręki długopis i wypełnia pierwsze pole, wpisując swoje imię i nazwisko. Następnie wpisuje imię i nazwisko swojego dziecka. Podaje swój numer kontaktowy i wyraża zgodę na przetwarzanie danych osobowych.			NEU27
Pola wysłała SMSa do swojej znajomej. Po chwili zobaczyła informację, że nie udało się wysłać wiadomości. “Pewnie mam tu słaby zasięg” pomyślała Pola. Zaczęła chodzić po domu patrząc się w ekran telefonu, żeby znaleźć miejsce, w którym zasięg będzie lepszy. Kiedy udało jej się wreszcie znaleźć dobry zasięg, postanowiła spróbować wysłać wiadomość ponownie. Tym razem wysyłka powiodła się.			NEU28
Stanisław chodzi po kuchni i przygotowuje makaron. W pewnym momencie zauważa, że przez chodzenie boso zrobiło mu się zimno w stopy. “I tak czekam aż zagotuje się woda, pójdę ubrać skarpetki.” myśli Stanisław. Idzie do swojego pokoju, wyjmuje skarpetki z szuflady i nakłada je. Kiedy wraca do kuchni, woda już wrze. Stanisław wrzuca makaron do wody.			NEU29
Milena skończyła swój poranny trening około ósmej. Podniosła z ziemi ręcznik i napiła się nieco wody z butelki. Z początku zaskoczyło ją, że woda ma smak cytrynowy. Potem przypomniała sobie, że rano dodała do wody trochę soku z cytryny, żeby napój zawierał jakieś witaminy. Kiedy skończyła pić, odłożyła butelkę do swojej torby sportowej i udała się w stronę przebieralni.			NEU30